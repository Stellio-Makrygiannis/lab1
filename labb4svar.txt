
Uppgift 2:

Till att börja med så saknar den ursprungliga koden helt en model-del vilket i sig avviker
från MVC idealet. Att det saknas en model har också tvingat över mycket av kodens ansvar
till Controller. Tanken är att controllern ska vara tunn och bara hantera input från användare.
I den ursprungliga koden så hanteras till exempel en lista över bilar helt i CarController.
Denna borde istället ligga i model (svårt när model inte ens finns) som håller data och kan
hantera domänlogik på ett smart sätt. Detta hade också gjort CarController tunnare.
När det gäller att viewen ska vara “dum” och bara visa finns det också förbättringspotential i
ursprungskoden. CarView kallar på CarController och hanterar därmed även logik, något den inte
ska göra om den ska förbli “dum”. CarView hanterar även en del knappar vilket också strider mot
att den endast ska visa. Överlag så är de olika delarna väldigt sammankopplade i koden vilket
gör det svårt för dem att få varsitt enskilt syfte.

Det som åtgärdats med våran nya design är att det nu finns en ordentlig model.
Den lista med bilar som tidigare låg i CarController hanteras numera i CarModel genom
CarSet, detta innebär att CarModel hanterar datan vilket stämmer överens med var den
bör ha för uppgift. Den referens som tillät att CarView anropade CarController och därmed
inte var “dum” utan hanterade logik är nu borta.

Uppgift 3:

Observer Pattern
Observer används genom CarSetAnimator och ModelUpdateListener.
CarSetAnimator håller en lista av ModelUpdateListener-objekt ("observer-objekt") och anropar
actOnModelUpdate() för att uppdatera viewen när modellen förändras.
Detta separerar mellan logik i model och visning i view , vilket följer MVC-strukturen.
UI uppdateras automatiskt när modellen ändras utan direkt beroende mellan modell och view.

Factory Method Pattern
Avseende Factory Method kan en förbättring vara att skapa en CarFactory-klass som producerar bilar
istället för att direkt initiera Volvo240, Saab95, och Scania i Main.
Detta skulle möjliggöra en flexibel utökning av nya biltyper utan att ändra Main, vilket
i nuläget får anses varas en svaghet.

State Pattern
Just nu använder vi if-satser och instanskontroller (instanceof) för att hantera
olika bilbeteenden (t.ex. Saab95 med turbo och Scania med lyftbart flak).
Genom att använda State pattern skulle varje biltyp kunna ha egna tillstånd
(t.ex. "turbo på" eller "flaket uppe" m.fl.) vilket skulle minska behovet av instanceof och
göra koden mer modulär.

Composite Pattern
Composite pattern följs relativt väl i vår design genom en hierarkisk struktur där gemensam
funktionalitet för bilar samlas i Car-klassen. Truck-klassen ärver denna och lägger till specifik
funktionalitet, precis som Volvo240, Saab95 och slutligen Scania gör.
